# **WordSearch**

Να γραφεί πρόγραμμα το οποίο, αρχικά, θα διαβάζει από ένα αρχείο κειμένου (το όνομα του οποίου δίνεται ως όρισμα στην γραμμή εντολών) τα παρακάτω δεδομένα:

- Το πλήθος των γραμμών (Μ) και το πλήθος των στηλών (Ν) ενός πίνακα γραμμάτων. Οι δύο αριθμοί βρίσκονται στην ίδια γραμμή και διαχωρίζονται με τον χαρακτήρα κόμμα “,”
- Ένα πίνακα κεφαλαίων γραμμάτων Μ Χ Ν θέσεων. Κάθε γραμμή του πίνακα βρίσκεται σε ξεχωριστή γραμμή του αρχείου.
- Το πλήθος των λέξεων που βρίσκονται κρυμμένες στον πίνακα (Κ).
- Τις Κ λέξεις που βρίσκονται κρυμμένες στον πίνακα. Κάθε λέξη είναι γραμμένη σε ξεχωριστή γραμμή του αρχείου.

Στην συνέχεια θα εντοπίζει τις κρυμμένες λέξεις, με αλφαβητική σειρά, στον πίνακα γραμμάτων. Οι λέξεις μπορεί να είναι γραμμένες στον πίνακα οριζόντια, κάθετα ή διαγώνια και προς τις δύο κατευθύνσεις. Κάποια γράμματα στον πίνακα μπορεί να ανήκουν σε περισσότερες από μία λέξεις. Για κάθε μία από τις λέξεις που κρύβονται στον πίνακα το πρόγραμμα θα τυπώνει την λέξη, την γραμμή και τη στήλη[^2] του πίνακα στην οποία βρίσκεται το πρώτο γράμμα της λέξης και την γραμμή και τη στήλη του πίνακα που βρίσκεται το τελευταίο γράμμα της λέξης.

Αφού βρει όλες τις κρυμμένες λέξεις, το πρόγραμμα θα αναφέρει τα γράμματα του πίνακα που δεν ανήκουν σε κάποια από αυτές. Η παρουσίαση των γραμμάτων θα γίνεται με τη σειρά που βρίσκονται στον πίνακα (από αριστερά προς τα δεξιά και από πάνω προς τα κάτω).

[^2]: Η μέτρηση ξεκινά από το 1.
